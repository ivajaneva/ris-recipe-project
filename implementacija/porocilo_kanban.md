# Poročilo Kanban – Izračun hranilnih vrednosti recepta

## Namen naloge
V okviru te vaje smo uporabili metodo **Kanban** za razvoj nove funkcionalnosti v aplikaciji Recepti.
Cilj funkcionalnosti je omogočiti **zamenjavo sestavin v receptu** ter **samodejni ponovni izračun hranilnih vrednosti**
(kalorije, beljakovine, ogljikovi hidrati, maščobe) glede na izbrane sestavine in njihove količine.

---

## Kanban tabla
Za vodenje razvoja smo uporabili **GitHub Projects (Kanban tablo)**.

Kanban tabla vsebuje naslednje stolpce:
- **Backlog** – naloge, ki še niso bile začete
- **Ready** – naloge, pripravljene za prevzem
- **In progress** – naloge v aktivni obdelavi
- **In review** – naloge v pregledu
- **Done** – zaključene naloge

### WIP omejitev
Na stolpcu **In progress** je bila nastavljena **WIP omejitev: največ 2 nalogi hkrati**,
kar nam je omogočilo boljši fokus in preprečilo preobremenjenost članov ekipe.

---

## Razdelitev funkcionalnosti na naloge
Razvoj funkcionalnosti smo razdelili na več manjših nalog, ki so bile ocenjene in prioritetno označene
z uporabo oznak (**Visoka, Srednja, Nizka prioriteta**).

Primeri nalog:
- Shranjevanje hranilnih vrednosti sestavin v bazo
- Izračun hranilnih vrednosti glede na število porcij
- Posodobitev hranilnih vrednosti ob zamenjavi sestavin
- Prikaz skupnih in porcioniranih hranilnih vrednosti
- Omogočanje zamenjave sestavin v uporabniškem vmesniku

Napredek nalog je bil sproti beležen z njihovim premikanjem med stolpci Kanban table.

---

## Vloga Product Ownerja
Vlogo **Product Ownerja** je prevzela članica ekipe **Iva Janeva**.
Product Owner je bil odgovoren za:
- komunikacijo z asistentoma,
- usklajevanje zahtev,
- posodabljanje nalog in prioritet na Kanban tabli,
- prilagajanje funkcionalnosti na podlagi povratnih informacij.

---

## Spremljanje napredka in prilagoditve
Napredek razvoja smo sproti spremljali na Kanban tabli.
Naloge so bile premikane med stolpci glede na njihovo trenutno stanje,
v primeru sprememb zahtev pa smo razvoj ustrezno prilagodili.

Kanban metoda se je izkazala za učinkovito, saj je omogočila dober pregled nad stanjem nalog,
jasno odgovornost ter fleksibilno prilagajanje razvoja.
